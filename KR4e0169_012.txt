# -*- mode: mandoku-view; -*-
#+TITLE: 苑洛集
#+DATE: 2015-08-25 00:23:41.670981
#+PROPERTY: ID KR4e0169
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0169_WYG_012-1a>¶
欽定四庫全書¶
　苑洛集巻十二¶
　　　　　　　　　　　　明　韓邦奇　撰¶
　　滿江紅　廣武道中¶
漠漠霜天孤城下九秋時節飄零處寒燈獨照荒山幾¶
疊渺渺長空哀鴈呌凄凄野戍悲笳咽望秦川今夜到¶
明朝頭應白　來時候栁可折纔回首流芳歇嘆玉闗¶
人老嵗光奔迫代馬踏殘青海草塞風吹落雲中月愧¶
<pb:KR4e0169_WYG_012-1b>¶
浮沉今已負平生應悲切¶
　　金菊對芙蓉　閱兵鴈門登城¶
樓起層城城蟠絶岫旌旄上拂雲天㸔龍蛇陣繞虎豹¶
闗嚴班聲一喏桑乾沸青霄外震裂恒山有英雄驍將¶
黄金繡鎧白玉雕鞍　北望殺氣騰騰更飛霜漠漠萬¶
里行遥把壯心引動鼙鼓填然(君子聞鼙鼓之/聲則思戰伐)合當痛¶
飲黄龍府縱兵十日蒐畋好生擒开罕招徕冐頓約束¶
樓蘭¶
<pb:KR4e0169_WYG_012-2a>¶
　　滿江紅　哀仲禮¶
四野停雲哀猿哭瀟瀟渭水傷心處青山雨歇白楊風¶
起十二樓中誰是主(昔宋儒不忍倍其師云主家十二/樓妾身當三千忍妍主衣裳為人)¶
(作春/著)三千門下空珠履想當時雪夜渡氷舟成何濟(仲/禮)¶
(每同諸友雪夜趨講席者/三冬渡洛水每三鼓始歸)五經義十九史班馬才闗閩¶
志但萋萋荒塜寒莎遍地長夜沉沉何日曉綿綿此恨¶
何時已㸔穹碑厯厯寫衷腸千行涕¶
　　踏莎行　(趙氏二子仲典仲禮皆以奇童稱仲典/十七秋試歸病於途死仲禮十九秋試)¶
<pb:KR4e0169_WYG_012-2b>¶
　　　(歸病於途死二子生時其母夢紫龍入室即/飛去人見二子奇特謂必大成皆夭歿異矣)¶
緑栁沙迷(宇文泰所植/千株在沙苑)白樓烟裊(白樂天同州懷/友皆二子原所)莎青¶
花落鵑聲杳紫龍兩兩没遙天雙雙𤣥鶴歸華表　子¶
建才高甘羅年少論經綸那有君懷抱竟一抔黄土掩¶
英賢想九原痛恨乾坤老¶
　　滿江紅　吳中秋¶
時序驚心庭臯下梧桐一葉才回首春光幾許早來秋¶
色遙憶去年燕市酒忽㸔今夕吳中月最飄零無定似¶
<pb:KR4e0169_WYG_012-3a>¶
浮萍功名客　江千折山萬疊壯志寒歸心切筭人間¶
業帳何時了絶百嵗奔忙愁裏過楚臺漢塜君知得若¶
待黄粱夢醒始知休真癡惑¶
　　踏莎行　春思¶
夢轉紅英愁生緑綺小窻獨對應無語雨餘花氣細侵¶
簾畫梁燕子雙飛去　情緒千端家山萬里鄉心不為¶
功名繫沉雲重隔華山青長河不斷空流水¶
　　滿江紅　客思¶
<pb:KR4e0169_WYG_012-3b>¶
雪浪連天還幾陣隂風怒作正此際潮生越海吳江楓¶
落萬里孤舟漁火對滿山溟雨灘聲惡縱缾中有酒洌¶
如泉那堪酌　愁似海心如爍多病體難支閣說海棠¶
開了便酬初約七夕重陽都已過楚臺空負朝雲合望¶
長安雲樹阻歸程成蕭索¶
　　踏莎行　盟臺¶
落日荒荒停雲脈脈行人共指盟臺說相如曾此挫强¶
秦汗青萬古稱豪傑　韓信興劉陶朱霸越英雄自有¶
<pb:KR4e0169_WYG_012-4a>¶
謀王䇿當時一怒顧長刀將軍頸上空流血¶
　　玉樓春　客中春¶
檻外桃花紅似血岸上栁條青可折美人何處春醉眠¶
獨倚高樓㸔明月　樓上玉簫聲斷絶江上琵琶還慘¶
切夜深風送海潮來回首秦闗腸欲結¶
　　踏莎行　韓信廟¶
高嶺連雲繁烟帶雨長楊滿路悲風起將軍墓上草蕭¶
蕭荒祠白日眠狐䑕　九里山前未央宫裏凄凉往事¶
<pb:KR4e0169_WYG_012-4b>¶
煩胷臆烏江汾水兩悠悠東流不盡英雄淚¶
　　西江月　春思¶
殘雪已消往事東風又報春愁珠簾不捲玉香鈎庭院¶
遲遲清晝　細雨繁花上院輕烟碧草汀洲一聲啼鳥¶
水東流春在小橋楊栁¶
　　沁園春　重陽¶
木葉初飛重樓鴈過又是重陽有缾開清洌樽中酒緑¶
枝含瘦冷籬下花黄佳節難逢茱莄細㸔劇飲高歌總¶
<pb:KR4e0169_WYG_012-5a>¶
不妨君聽取但此身粗徤莫更思量　古今總是亡羊¶
漫得失輸嬴夢一場㸔龍山事往夕陽明滅楚臺人去¶
烟草荒凉半瞬流光百年浮世回首西風易斷腸對知¶
音且頺然一醉山月蒼茫¶
　　鷓鴣天　鎮虜臺宴諸將¶
戈㦸叢中玳宴開正同諸將捉生回十年高卧希夷峽¶
此日還登鎮虜臺　長劒舞巨觥催帳前金鼓震風雷¶
李陵碑外天驕遁遥見旌旗報捷來¶
<pb:KR4e0169_WYG_012-5b>¶
　　西江月　同前¶
臺下縱横鐵騎筵前錯落金巵風煙不警太平時正是¶
賞心樂事　流水落花片片小橋垂栁絲絲韶光那覺¶
是邊陲此日須抛一醉¶
　　臨江仙　三月三十日¶
芍藥牡丹開已罷明朝不是春光鶯兒撩亂送斜陽繁¶
華應不盡蜂蝶且休忙　幾架薔薇依碧檻新荷更滿¶
芳塘水晶簾外細飄香推枰聽玉樹移座倒金觴¶
<pb:KR4e0169_WYG_012-6a>¶
　　西江月　易水¶
西望逺山落日南來暮栁繁烟鳥啼花發自年年成敗¶
興亡幾變　白水河邊壯士黄金臺下英賢到頭惟有¶
斬燕丹干古令人哀嘆¶
　　祝英臺近　妾薄命¶
夜光闌紗窻曉啼鳥正當戸春夢岑岑遍繞天涯去恨¶
來還自尋思五更風雨應不到東君去處　東君處如¶
有這箇風光應思我難度況又東風早晩縈飛絮㸔㸔¶
<pb:KR4e0169_WYG_012-6b>¶
太半韶華匆匆過了是誰把青春孤負¶
　　臨江仙　重陽¶
藍水經霜清徹底玉山遥送青來寒雲浮雨過庭槐白¶
衣攜酒至黄菊幾枝開　盛友還逢佳節賞獨憐多病¶
形骸登臨未減昔年懷西風齊著力送我上高臺¶
　　永遇樂　妾薄命¶
鶯舌輕調燕泥新綴蝶夢先醒籬落誰家夭桃臨水横¶
放一枝紅影此時無奈青樓音信却似缾沉玉井歎青¶
<pb:KR4e0169_WYG_012-7a>¶
春容易抛擲早過二分光景　珠簾半捲銀屏獨倚還¶
把雲糚重整檢㸃韶華嬌栁夭桃誰占東君窮此君還¶
似楊花無定㸃㸃和烟芳徑但無言憑欄悄悄此心自¶
省¶
　　謁金門　春樓¶
珠簾捲樓外春愁無限雨過荼䕷春色減落紅驚滿院¶
　枝上燕慵鶯懶誰與韶光為伴煙栁絲絲迷望眼䦨¶
干空倚徧¶
<pb:KR4e0169_WYG_012-7b>¶
　　風流子　京華¶
京華佳麗地風光好難解故園思況洛苑雲山渭濵花¶
栁安排春色日待人歸金臺下數聲青燕語幾㸃白楊¶
飛喚起庾愁驚回楚夢不須秋到便想鱸魚　虚名和¶
虚利中何用苦苦為這棲遲那黄粱易熟白駒難羈教¶
旅魂無著鄉心如碎晝長人逺且飲芳巵最是不堪消¶
遣午醉醒時¶
　　臨江仙　塞上¶
<pb:KR4e0169_WYG_012-8a>¶
烽火戍樓明萬里昏昏漠月蕭闗數聲羌笛夜漫漫邊¶
愁聽不盡鄉淚望澘然　逢人莫說封侯事暮雲白骨¶
沙寒煖河流血幾時乾將軍多廟筭不久凱歌還¶
　　臨江仙　同前¶
月明敵騎乘秋入兵氛處處塵烟霜清草白曉尤寒塞¶
風吹黑水天霰暗隂山　將軍親授黄龍鉞提兵十萬¶
當先不擒冐頓不回轅怒披金縷甲直指玉門闗¶
　　滿庭芳¶
<pb:KR4e0169_WYG_012-8b>¶
九夏初長午隂方轉緑檠翠葆團團芰荷風動香度畫¶
屏前簾捲晝閑人靜驚心處時序推遷三春裏嬌鶯乳¶
燕今已老花間　此身還却似亭池萍泛飄泊自年年¶
歎一生湖海兩髩闌鬖蕭索思鄉王粲更憔悴多病文¶
園虚窻下不堪情況白日抱琴眠¶
　　風入松　客春¶
畫樓簾捲篆烟微煖雨霏霏雲山極目家千里天涯何¶
日歸期寂寞庾愁似海飄蕭潘髩成絲　鶯兒壓折海¶
<pb:KR4e0169_WYG_012-9a>¶
棠枝飛上薔薇深紅淺緑應無數逐東風滿院芬菲最¶
是惜花心切只憂花落春歸¶
　　燭影揺紅　端午¶
荷緑翻風榴紅鬬日端陽節湖光百里碧波揺是¶
處華筵列菰角玉紅銀白泛金觴香蒲瓊液綵懸¶
艾虎錦奪龍舟佳人豪客　笑語聲諠誰知此際¶
堪悲咽騷魂千載尚悠悠日暮吟湘澤幾㸃黄梅¶
雨歇欲懷古俄成悽惻不如醉了還勝似醒時免¶
<pb:KR4e0169_WYG_012-9b>¶
煩胷膈¶
　　中秋月　別舍弟¶
同在天涯君歸也(協/)日暮長途煩蒸溽暑孤館泊誰家¶
蘆溝橋下望灞陵一様銷魂塞水流沙　月滿蒹葭飄¶
零也渭水川川秦山疊疊無奈嶺雲遮迢迢今夜(協/)想¶
池塘客夢岑岑還繞京華¶
　　踏莎行　夜餞良謀進士入函谷已已¶
畫閣東頭荼䕷架底一輪明月天如洗潘安年少更多¶
<pb:KR4e0169_WYG_012-10a>¶
才馬卿抱病春尤劇　愁溢朱醅情添緑綺天涯易落¶
驪歌淚說明朝人渡灞陵橋夢魂隨繞函闗去¶
　　踏莎行　送童推官¶
霜滿遥山雲連荒戍征車獨䇿天涯際幾畨回首望京¶
華風煙不斷闗河樹　鄭國流風晉陽邊地幾年遷逐¶
飄零處近聞天子奏神功紫泥不久徴君去¶
　　醉蓬萊　七夕¶
正素秋新霽玉宇澄凉金風蕩暑月上珠簾却鈎簾不¶
<pb:KR4e0169_WYG_012-10b>¶
起逺岫雲生奇峯忽出比山峯還翠緑䕃瑶階紅香寶¶
檻碧天如水　靈鵲橋成銀河喜度迢迢今夜年年此¶
㑹灞水銷魂有橋平如砥人在流沙㸔㸔已老只經年¶
别淚天上人間歡娛何處悲愁何處¶
　　蘇幕遮　風雨春暮¶
昨朝風今夜雨雨横風狂偏在梁園裏斷送春光春幾¶
許寂寂紅芳漫委青苔墜(詩落花寂寂委青苔/詞餘紅落盡青苔院)　蝶蜂¶
忙鶯燕語共怨東君不替花為主無計留春春欲去多少¶
<pb:KR4e0169_WYG_012-11a>¶
春愁且對殘紅醉(殘紅且愛/且惜也)¶
　　木蘭花慢　重陽¶
碧梧寒景物呈秋象好秋光正玉鴈南飛金風西動白¶
露含霜缾中茱萸酒緑東籬下還見菊花黄試問人間¶
佳節一年幾度重陽　共知音一醉紫霞觴得徜徉便¶
短髮蕭蕭從渠落帽也自無妨龍山高人已往㸔龍山¶
依舊晩蒼蒼樂處須開笑口休思身在他鄉¶
　　襄城遺曲　瑟奏¶
<pb:KR4e0169_WYG_012-11b>¶
多才自累百感攢結天涯渴病思歸客渭水新豐家山¶
在那些南南北北奔馳嵗嵗年年飄泊悽切悽切好悽¶
切鴻鴈又來也天末數聲哀聚散梧桐葉幾陣西風瑟¶
瑟玉簫聲斷秦樓月秦樓月星河縹緲萬里波揺照徹¶
長江千折長江東下何時歇六代繁華都泯滅夜半寒¶
潮蓼岸荒洲石頭建業¶
　　踏莎行　秋江¶
赤葉凋霜黄花冒雨鴈聲秋斷寒江渚一篙新水海潮¶
<pb:KR4e0169_WYG_012-12a>¶
來滿山宿莽嵐煙起　紅蓼灘頭白蘋岸底小航深繫¶
漁郎醉笑𤓰洲壩下利名人向夜來還逐風波去¶
　　黄粱夢　謝仕歸¶
見青山猛自驚又黄粱一夢醒喜高鳥脫樊籠寶劒空¶
鳴滿柙兵書都没用　有慶雲天上生㸔甘泉地下湧¶
說風火九邊寧豫大豐亨白髮書生心自醒¶
　　漢宫春　過驪山山下有華清池温水數泓¶
綉嶺温泓自艶妃浴後池水難澄至今千年粉臭百里¶
<pb:KR4e0169_WYG_012-12b>¶
脂腥想當時帶得洗兒湯傾入華清秦下客往迴過此¶
風來掩鼻趨行　辱没山靈并天鑪騰碧地竈燒紅不¶
如滻河飄雪灞水逆氷却教人到與馬嵬泥一様㸔成¶
君聽取漁陽鼙鼓方知哲婦傾城¶
　　長安月　驪山¶
望驪山秦宫凌漢周火連天到如今繁華理瓦礫恩愛¶
(褒/姒)付塵煙周家長秦家短眼前一様凋殘　嘆温泉玉¶
娥(貴/妃)參乘翠輦嗚鑾到如今西風吹水冷孤月照沙寒¶
<pb:KR4e0169_WYG_012-13a>¶
飛霜樓明珠殿無人更倚朱闌¶
　　踏莎行　劉道長生子¶
麟鳯呈祥熊羆夢協明珠掌上圓如月萬家燈火慶長¶
年初辰明日元宵節　閥閱高門箕裘世業天公固永¶
仁人澤馮京原是玉皇童釋伽親抱來銀闕¶
　　浪淘沙　華陰諸生賀翟長教會試¶
師道最尊嚴綘帳高懸門前立雪盡英賢況有文章堪¶
樂與桃李翩翩　暫且擁青毡不日鵬摶明年春滿杏¶
<pb:KR4e0169_WYG_012-13b>¶
花天聖主臨軒親䇿士身上金鑾¶
　　踏莎行　于少保石将軍¶
乘勝驕兵憑凌中夏高才謀國于司馬將軍一砲定江¶
山至今閭巷傳詞話(小說家編成石家/詞話優人唱説)　莫説南宫見存¶
東駕虎符誰向襄藩下智哉長史止王車難將一手瞞¶
天下¶
　　踏莎行　客中清明¶
萬㸃紅芳千條金絮韶光爛漫春無際愁人抱病在天¶
<pb:KR4e0169_WYG_012-14a>¶
涯却如赤葉霜枝墜　舊塜笙歌新墳涕泪紛紛冷雨¶
迷烟樹杏花村有酒縱如泉對壺觴反著鄉心碎¶
　　水仙子　秋思¶
月娟娟空上海棠枝(已無/花)風瑟瑟催殘楊栁絲露零零¶
易落梧桐淚倚西樓㸔鴈歸　隔天涯萬里相思休說¶
到夢中是假暫歡娛還勝醒時夜迢迢夢也還稀¶
　　折桂令　金陵¶
上高城嘆息金陵望不盡萬樹楸梧何處是六代宫庭¶
<pb:KR4e0169_WYG_012-14b>¶
陳宋繁華齊梁文藻王謝流風都做了一場話柄還落¶
不得半箇虚名只有那江漢多情依舊朝宗寂寞殺夜¶
半石頭潮打空城¶
　　駐馬聽　春思¶
春思依依習習和風春晝遲㸔他遊春杜甫喜見春來¶
又怕春歸耽春不覺髩如絲向海棠還問春消息燕語¶
鶯啼碧闌干外春光有幾¶
　　同前¶
<pb:KR4e0169_WYG_012-15a>¶
春雨霏霏緑栁絲絲春漸肥㸔他萬花枝上都是春光¶
蜂蝶休疑擔頭春酒隴頭詩風流人是春光主燕語鶯¶
啼碧闌干外春光有幾¶
　　滿庭芳　洛陽懷古¶
深秋旅程邙山雲起洛浦風生風悲雲慘斜陽映往事¶
傷情牛羊坂是英雄墳塜禾黍場是帝王宫庭今和古¶
成長夢只丢下些虚名虚姓糢糊在斷碑中¶
　　綿搭絮邊城春到遲¶
<pb:KR4e0169_WYG_012-15b>¶
昏昏漠日下荒臺望遥天極目凄凄春盡邊山花未開¶
對寒盃百感興懷家鄉萬里白髮還催何處是渭水秦¶
城雪滿紅崖鴈不來¶
　　同前　邊城秋來早¶
邊沙慘慘逐人來見西風纔報新秋赤葉蕭蕭霜已催¶
上高臺百感興懷你㸔那燕闗趙塞都做了古往今來¶
當不得弔古思鄉野戍悽悽却又畫角哀¶
　　駐馬聽　寄答世寧進士壬申¶
<pb:KR4e0169_WYG_012-16a>¶
别意悠悠又是西風萬里秋那堪雲迷白鴈露冷黄花¶
月滿朱樓栁條折斷水東流思君一夜把潘腰瘦多少¶
離愁輕塵弱草人非如舊¶
　　緜搭絮　咸陽懷古¶
滿堤衰栁暮蟬鳴倚西風駐馬高崗極目咸陽百感生¶
嘆英雄霸業成空望不盡寒莎烟荻尋不著漢闕秦宫¶
只丢下㱔剩水殘山雲物凄凉落照中¶
　　清江引　曉秋¶
<pb:KR4e0169_WYG_012-16b>¶
銀箭催更天漸曉金井梧桐落(勞協/去)西風小閣寒殘月¶
疎簾照王仲宣此際愁多少¶
緑樹滿庭清氣生寶鴨消銀鼎風傳玉鴈聲霜没金蟬¶
影就不是宋玉也愁難整¶
樓上殘更鷄呌徹銀蠟還明滅笛飄别院風砧急長廊¶
月蕭條庾信愁難說¶
河漢西傾生白露三四寒鴉語黄花月下殘紅葉風前¶
舞張衡到此把愁添做五¶
<pb:KR4e0169_WYG_012-17a>¶
　　駐馬聽　餞堯甫舉人時在闗中𢎞治乙丑¶
夜色蒼蒼酒滿芳樽恨轉長那堪聲沉玉漏香盡金鑪¶
燭冷銀缸離情纔說兩三行簷前却早鷄三唱休題起¶
行裝却早把殘魂銷盡不須到灞陵橋上¶
　　水仙子　同州道中懷古¶
落花不見採蓮舟亂栁難尋沙苑樓莎青白塜清明後¶
長春宫麋鹿遊把豪華都做了一望荒丘長揚坂繁烟¶
埋恨夕陽亭落日生愁留不住渭水東流¶
<pb:KR4e0169_WYG_012-17b>¶
　　滿庭芳　送宗周舉人已已京師¶
陽闗栁新玉河波煖燕閣(協/稿)春深斜陽滿目増愁悶别¶
酒重斟北邙坂英雄休問霸陵橋芳勝休尋越兠起離¶
人恨似這等浮名絆引只待長卧華山雲¶
　　朱履曲　邊城夜雨¶
對寒燈邊城今夜望長安家山在那些鴈南歸人没箇¶
去時節風瑟瑟催殘漏雨瀟瀟打紅葉多管是替愁人¶
來添悶也¶
<pb:KR4e0169_WYG_012-18a>¶
　　駐馬聽　過北邙¶
落日荒荒羸馬西風度北邙但見寒鴉古木衰草平原¶
殘栁長崗纍纍高塜卧斜陽知他是何朝何代何卿相¶
展轉思量榮華富貴古為今様¶
終嵗奔忙十度驅車過北邙當時朱顔緑鬢如今短髮¶
蕭蕭古貌蒼蒼五十年一枕夢黄梁到醒來回首堪惆¶
悵世路茫茫山河如舊人情新様¶
　　寄生草　晉陽懷歸¶
<pb:KR4e0169_WYG_012-18b>¶
晩霜遙玉壘寒晩雲多金臺迥想蓴鱸禁不得西風動¶
對鶯兒彈不出南薫弄望烟霞丢不下東山景急歸來¶
却早是白頭人到此時㸔破了黄粱夢¶
　　又¶
又不是貪山水又不是愛神仙人家筵席也終須散諕¶
殺人鶴唳華亭嘆愁殺人鳥盡淮隂怨聰明人須早過¶
是非闗英雄漢挑不起功名擔¶
肯排山山能撼肯倒海海可翻只是我意兒裏不要緊¶
<pb:KR4e0169_WYG_012-19a>¶
心兒裏懶沒來頭無限閑拘管不中用多少閑文案黄¶
石橋收了子房編玉門闗掛起班侯劍¶
　　又¶
我本是釣鰲人做不得攀龍客(協/上)千萬般怕負了皇恩¶
大二十年償不盡經綸債兩三翻空惹得青山怪歸來¶
一嘯海天空醉時節還覺得乾坤窄(協/上)¶
洛陽橋春栁新岳陽樓隂風動蔓草長休迷了淵明逕¶
華峯高還尋著希夷洞五湖深繫不住陶朱艇養閒身¶
<pb:KR4e0169_WYG_012-19b>¶
猿鶴伴丹霄鑄衰顔龍虎蟠金鼎¶
你㸔那三傑忙你㸔那四皓閑漢家青史都把名兒顯¶
白樓緑栁是吾家苑渭濱河曲與漁樵伴對知音還取¶
古琴彈散幽情細把羲經㸃¶
　　朱履曲　思歸¶
我也曽披金甲坐鎮玉闗我也曽步玉階侍講金鑾都¶
是一場傀儡閙喧喧也未必山林好也未必省臺安得¶
抽身便宜了千千萬¶
<pb:KR4e0169_WYG_012-20a>¶
　　新水令帶過折桂令　秋思¶
客窓風雨苦瀟瀟幾番將離魂驚覺(協/呌)晩沙秦苑逈秋¶
水灞陵遥極目迢迢又天涯一夜曉　短髮彫搔病不¶
相饒愁不相饒為病多減了酒量為愁多瘦了詩腰酒¶
量減劉伶潦倒詩腰瘦庾信蕭條鴈下空壕葉落庭臯¶
不曉事草砌寒蛩夜深時絮絮叨叨¶
　　朱履曲　子房從赤松子遊托也¶
廷尉司蕭何械繫未央宫韓信誅夷那英雄早已見先¶
<pb:KR4e0169_WYG_012-20b>¶
幾赤松子人何在黄石公數真奇知情的只有箇越范¶
蠡¶
　　新水令帶過折桂令　别仲華進士辛巳¶
曉亭三疊奏陽闗共離情春愁黯黯鶯聲遥入座花氣¶
細侵簾梅雨無端把韶光一夜換　休怪我懶上雕鞍¶
量這些過隙浮踪消幾度千里闗山栁折金絲酒斟玉¶
斚詩滿雲箋魏俊逸才高子建晉風流年少潘安苑草¶
芊芊渭水川川(二句佳/景也)也知到後㑹多期再來時只怕¶
<pb:KR4e0169_WYG_012-21a>¶
我兩髩斑斑¶
　　鴈兒落聯得勝令　閩中秋邀楊喬夫飲𢎞治乙¶
　　　夘¶
斫霜螯紫蟹鮮傾秋露芳樽滿小園中緑橘垂疎籬下¶
黄花綻碧亭亭窓外兩峯寒却不覺身在瘴江邊金陡¶
潼闗道(子家/也)天台玉瀑泉(喬夫/家也)望鄉園萬里雲山逺且¶
追歡醉如泥錦瑟前¶
　¶
<pb:KR4e0169_WYG_012-21b>¶
　¶
　¶
　¶
　¶
　¶
　¶
　¶
　苑洛集巻十二¶
